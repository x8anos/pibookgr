## Η περίπτωση της επαυξημένης έναντι της εικονικής πραγματικότητας

Επαυξημένη πραγματικότητα  ονομάζεται η τεχνολογία με την οποία μπορούμε να εξάγουμε τα γραφικά από τον υπολογιστή και να τα εισάγουμε σε περιβάλλοντα πραγματικού κόσμου. Με άλλα λόγια ένας υπολογιστής δέχεται δεδομένα όπως ήχο, βίντεο, γραφικά ή δεδομένα GPS, και δημιουργεί γραφικά τα οποία προσθέτει στον πραγματικό κόσμο.
Μεταξύ πολλών ορισμών που έχουν δοθεί για την εικονική πραγματικότητα παραθέτουμε:"Αλληλεπιδραστικά γραφικά πραγματικού χρόνου (real-time) με τρισδιάστατα μοντέλα, συνδυασμένα με μια τεχνολογία απεικόνισης η οποία δίνει τη δυνατότητα στο χρήστη για εμβύθιση στον μοντελοποιημένο κόσμο και τη δυνατότητα για απευθείας χειρισμό." Fuchs, H., Bishop, et al. (1992)

Και οι δύο τεχνολογίες βρίσκονται στο επίκεντρο του ενδιαφέροντος, ποιά όμως αποτελεί το μέλλον;

Το Google Glass δεν ανταποκρίθηκε στις προσδοκίες που δημιούργησε. Τα Hololens είναι εντυπωσιακά, αλλά έχει ατέλειες στο πεδίο της όρασης σε αυτό το πρώιμο στάδιο. Κανείς ακόμη δεν έχει ενσωματώσει τεχνολογία επαυξημένης πραγματικότητας σε "έξυπνα" γυαλιά τα οποία θα φορούσαμε στην καθημερινότητα μας. Αυτό βέβαια δεν σημαίνει ότι δεν θα δούμε στο άμεσο μέλλον διάσημες εταιρείες γυαλιών να λανσάρουν τα νέα τους μοντέλα τα οποία θα τρέχουν κάποιο εξελιγμένο λειτουργικό σύστημα Glass, το οποίο θα μας δίνει την αίσθηση της επαυξημένης πραγματικότητας με έναν αξιόπιστο, διακριτικό και πραγματικά βοηθητικό τρόπο.

Όσον αφορά τώρα την εικονική πραγματικότητα έχει σταθεί στο ύψος των περιστάσεων λίγο καλύτερα, χωρίς αυτό να σημαίνι ότι δεν υπάρχει  χώρος για βελτίωση στο υλικό. Η ανάλυση της απεικόνισης στο Oculus Rift μπορεί να γίνει ενδεχομένως και καλύτερη, οι ελεγκτές στο HTC Vive πιο εργονομικοί και η ανίχνευση των κινήσεων του ματιού μπορούν να οριστούν βάσει κάποιων δεδομένων. Είναι όμως θέμα χρόνου.

Για τους περισσότερους ανθρώπους οι δύο όροι φαίνονται σχεδόν ίδιοι, πολλοί τους συγχέουν, ενώ ακόμη και σε τεχνολογικές δημοσιεύσεις η χρήση τους εναλλάσσεται. Παρόλα αυτά η διαφορά του αν η συσκευή επαυξάνει την προσλαμβάνουσα πληροφορία πάνω στο υπάρχον πραγματικό περιβάλλον ή σε εμβυθίζει σε ένα τελείως διαφορετικό περιβάλλον είναι τεράστιας σπουδαιότητας.

Το μέλλον της επαυξημένης πραγματικότητας θα είναι "πως θα προσθέσεις πληροφορίες στον κόσμο σου". Θα είναι ο βασικός τρόπος συλλογής και πρόσβασης στην πληροφορία. Αναζήτηση πληροφοριών σχετικά με ένα αντικείμενο που βρίσκεται μπροστά σου, ανάκτηση ενός παλαιότερου μηνύματος, έλεγχος επικείμενων γεγονότων στο ημερολόγιο σου, οδηγίες κατεύθυνσης και άλλα μπορούν να βοηθηθούν από την επαυξημένη πραγματικότητα. Και αυτό που κάνει την διαφορά σε σχέση με το σήμερα είναι ότι η πληροφορία αυτή καθαυτή δεν θα περιορίζεται από την έννοια του μεγέθους. Εξαφανίζεται η ανάγκη της πλοήγησης μέσα από μία διεπαφή χρήστη. Μια απλή φωνητική εντολή θα είναι αρκετή για να εμφανιστεί η πληροφορία μπροστά σου.

Από την άλλη το μέλλον της εικονικής πραγματικότητας θα έχει να κάνει με την εμπειρία. Η εικονική πραγματικότητα επιτρέπει στους χρήστες να εξερευνήσουν έναν κόσμο τελείως διαφορετικό από την πραγματική εικόνα του περιβάλλοντος μπροστά τους.
Ταξίδια σε φανταστικά μέρη, προσομείωση ταξιδιού στο χρόνο, η εικονική πραγματικότητα, θα επιτρέψει νέους τρόπους εκμάθησης μέσω της εμβύθινσης, την κατανόηση της οπτικής των πραγμάτων άλλων ανθρώπων και την απόλυτη εμπειρία παιχνιδιού.

Και οι δύο πραγματικότητες θα έχουν ισχυρή παρουσία στο μέλλον της τεχνολογίας. Το πιθανότερο είναι ότι τα μονοπάτια τους θα αποκλίνου περισσότερο, καθώς η επαυξημένη πραγματικότητα θα γίνει ο καλύτερος τρόπος για την πρόσβαση στην πληροφορία, ενώ η εικονική ο καλύτερος τρόπος της εμπειρίας των πολυμέσων και του παιχνιδιού. 
